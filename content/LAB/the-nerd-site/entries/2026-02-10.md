# 2026-02-10

## 08:18 — Devlog : (2) il limite (e l’aiuto inatteso)

“ChatGPT, mi aiuti?”

“Certo. Di cosa stiamo parlando?”

In quel momento ho capito una cosa semplice:
abbiamo raggiunto il limite.

Non del progetto.
Del mio modo di lavorare.

Mi serve qualcuno di più esperto in programmazione.
Sì, ma chi?

Poi noto un timido box in basso a destra in Visual Studio Code.
C’è scritto: “descrivimi le modifiche”.

È l’assistente integrato.
Carichiamo tutto il progetto. Possiamo testarlo live.
Proviamo.

Gli chiedo, con educazione, se può darmi una mano.

Parte un monologo che, a confronto, Shakespeare impallidirebbe.
Si fa domande.
Si dà risposte.
Scrive. Cancella. Riscrive.

Fa tutto lui.

Dieci minuti dopo, sempre nello stesso timido box, una domanda timida:
“Vuoi cancellare il file App.js?”

Era il cuore del progetto.

A questo punto… sì.
Voglio.

Cancella. Scrive. Pensa ancora un po’.
Poi mi dice di provare se funziona tutto.

Funzionava.
Tutto.

File splittati. Ordinati. Puliti.
Quasi quasi, da adesso in poi, chiedo a lui.

---

## 08:19 — Note : battesimo ufficiale

Da oggi **thenerd.site** è online.

Non perché sia completo.
Non perché funzioni tutto alla perfezione.
Ma perché ora esiste un sistema che permette di scrivere, versionare e pubblicare senza improvvisare ogni volta.

Gli articoli nascono in Markdown.
Vengono impacchettati, caricati, mostrati.
Il sito non è più una vetrina provvisoria, ma un posto abitabile.

Questo è il battesimo ufficiale.
Non di un prodotto,
ma di un diario che da ora in poi verrà scritto mentre le cose accadono, non dopo.

Da qui in avanti, ogni progetto, ogni deviazione, ogni errore
avrà un luogo dove lasciare traccia.

Il resto si costruirà strada facendo.
